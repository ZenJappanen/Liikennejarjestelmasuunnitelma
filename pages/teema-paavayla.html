<!DOCTYPE html>
<html lang="en" data-bs-theme="auto">
  <head>
    <meta charset="utf-8" />
    <meta name="viewport" content="width=device-width, initial-scale=1" />
    <meta name="description" content="" />
    <meta name="author" content="Juho Vehviläinen, Pirkanmaan liitto" />
    <title>Pirkanmaan liitto - Liikennejärjestemäsuunnitelma</title>

    <link
      href="https://cdn.jsdelivr.net/npm/bootstrap@5.3.0/dist/css/bootstrap.min.css"
      rel="stylesheet"
      integrity="sha384-9ndCyUaIbzAi2FUVXJi0CjmCapSmO7SnpJef0486qhLnuZ2cdeRhO02iuK6FUUVM"
      crossorigin="anonymous"
    />

    <!-- Favicons -->
    <link
      rel="apple-touch-icon"
      href="/docs/5.3/assets/img/favicons/apple-touch-icon.png"
      sizes="180x180"
    />
    <link
      rel="icon"
      href="/docs/5.3/assets/img/favicons/favicon-32x32.png"
      sizes="32x32"
      type="image/png"
    />
    <link
      rel="icon"
      href="/docs/5.3/assets/img/favicons/favicon-16x16.png"
      sizes="16x16"
      type="image/png"
    />
    <link href="default.css" rel="stylesheet" type="text/css" />
  </head>
  <body>
    <header data-bs-theme="dark">
      <div class="collapse text-bg-dark" id="navbarHeader">
        <div class="container">
          <div class="row">
            <div class="col-sm-8 col-md-7 py-4">
              <h4>About</h4>
              <p class="text-body-secondary">
                Add some information about the album below, the author, or any
                other background context. Make it a few sentences long so folks
                can pick up some informative tidbits. Then, link them off to
                some social networking sites or contact information.
              </p>
            </div>
            <div class="col-sm-4 offset-md-1 py-4">
              <h4>Contact</h4>
              <ul class="list-unstyled">
                <li><a href="#" class="text-white">Follow on Twitter</a></li>
                <li><a href="#" class="text-white">Like on Facebook</a></li>
                <li><a href="#" class="text-white">Email me</a></li>
              </ul>
            </div>
          </div>
        </div>
      </div>
      <div class="navbar navbar-dark bg-dark shadow-sm">
        <div class="container">
          <a href="#" class="navbar-brand d-flex align-items-center">
            <strong>Pirkanmaan liiton liikennejärjestelmäsuunnitelma</strong>
          </a>
        </div>
      </div>
    </header>

    <main>
      <div class="album py-5 bg-body-tertiary">
        <div
          class="container container-sm-12 container-md-12 container-lg-10 container-xl-10"
        >
          <div class="row g-3">
            <div class="col col-sm-12 col-md-12 col-lg-6 col-xl-6">
              <div class="card shadow-sm p-3 m-3">
                <h3>Kansalliset ja kansainväliset yhteydet</h3>
                <p>
                  Yhteyksien Pirkanmaa -kartta (kuva 16) kuvaa Pirkanmaan
                  keskeisimpien ylimaakunnallisten yhteyksien kehittämistarpeita
                  ja -tavoitteita. Kartalla ovat maakunnan tärkeimmät
                  liikenneyhteydet ja niiden merkittävimmät kehittämistarpeet.
                  Lisäksi kartalla ovat mahdolliset uudet ylimaakunnallisesti
                  merkittävät yhteydet, TEN-T-verkon osat Pirkanmaalla sekä
                  näkemys lähijunaliikenteen kehittämisen kannalta
                  potentiaalisimmista ratasuunnista.
                </p>
                <p>
                  Valtatieyhteyksistä kehittämisen tarpeessa ovat erityisesti
                  valtatie 3 Vaasan suuntaan sekä valtatie 9 Jyväskylän
                  suuntaan. Nämä kriittiset yhteydet ovat palvelutasoltaan ja
                  turvallisuudeltaan riittämättömät vastaamaan yhä kasvavaan
                  liikenteeseen. Myös monilla muilla valtatieverkon osilla,
                  erityisesti Tampereen seudun pääväylillä, on mittakaavaltaan
                  vaihtelevia kehittämistarpeita. Kantatieverkolta erityisen
                  merkittäväksi on nostettu kantatie 65, jolle ohjautuu paljon
                  läpikulkevaa raskasta liikennettä.
                </p>
                <p>
                  Rautatieverkostosta erityisesti Suomen pääratayhteys,
                  Helsinki–Tampere–Oulu, on valtakunnallisen junaliikenteen
                  selkäranka, jonka toimivuus ja sujuvuus on taattava.
                  Helsinki–Tampere -osuudella parannustoimien tarve on
                  kriittinen, mutta myös Seinäjoen suuntaan haasteita on.
                  Infrastruktuuriltaan merkittäviä parannuksia tarvitsevat myös
                  rataosuudet Tampereelta Nokialle sekä Jyväskylän suuntaan.
                  Etenkin Helsinki–Tampere -radalla parantamistoimia tarvitaan
                  edes nykyisen junaliikenteen takaamiseksi, muilla rataosilla
                  toimet ovat edellytys junaliikenteen lisäämiselle
                </p>
                <p>
                  Muilla rataosuuksilla junaliikenteen palvelutason parantaminen
                  on mahdollista ilman merkittäviä infrastruktuuria parantavia
                  toimenpiteitä. Kaukojunien vuorotarjonnan lisäämisen ohella
                  lähijunaliikenteen laajentaminen erityisesti Porin ja Rauman,
                  Oriveden sekä Toijalasta Turun suuntaan ovat Etelä-Suomen
                  kaupunkiseutujen verkostoitumisen ja kestävän liikenteen
                  kannalta tärkeitä tavoitteita. Myös Vilppulaan ja
                  tulevaisuudessa mahdollisesti Mänttään saakka ulottuva
                  kiskobussiliikenne voi vaatia lisävuoroja ja lähivuosina myös
                  uudempaa kalustoa. Palvelutason parantamisen yhteydessä on
                  syytä tarkastella rataosien kehittämistarpeita esimerkiksi
                  sähköistämisen, kustannustehokkaiden laituriratkaisujen ja
                  tasoristeysten turvallisuuden näkökulmasta.
                </p>
                <p>
                  Liikennejärjestelmää on mahdollisesti tarpeen kehittää myös
                  uusilla tie- ja ratayhteyksillä. Potentiaalisista uusista
                  tieyhteyksistä karttaan on nostettu valtatien 3 oikaisut
                  Lempäälästä Pirkkalaan ja Ylöjärvellä sekä kakkoskehätien
                  laajentaminen lentoasemalta Kangasalle. Näillä yhteyksillä on
                  merkitystä erityisesti logistiikan ja pitkän matkan liikenteen
                  tarpeiden näkökulmasta. Rataverkolla tärkeimpänä korostuu
                  erityisesti Tampereen länsi-puolelta kiertävä oikoratayhteys,
                  joka vähentäisi rautatiekuljetusten haittoja ja vapauttaisi
                  ratakapasiteettia. Merkittyinä ovat myös muut mahdolliset
                  uudet radat: Suomi-rata, Pori–Parkano–Haapamäki -rata sekä
                  Kuhmoisten läpi suunniteltu ratalinjaus.
                </p>
                <p>
                  Riippumatta Tampereen ja Helsingin yhdistävän suurnopeusradan,
                  Suomi-radan, etenemisestä, on nykyisen pääradan peruskorjaus
                  ensiarvoisen tärkeää. Varaus uudelle ratalinjalle on pitkän
                  aikajänteen tulevaisuushanke, jossa keskeistä on matkaaika
                  Tampereen keskustasta Helsingin keskustaan.
                </p>

                <p>
                  Monet Pirkanmaan ylimaakunnallisista yhteyksistä kuuluvat
                  Euroopan laajuiseen TEN-T -liikenneverkkoon. Tampereelta
                  kattavaan verkkoon kuuluvat paitsi rautatieasema ja
                  lentoasema, myös kaupunki itsessään kaupunkisolmupisteenä.
                  Päärata Helsingistä Ouluun kuuluu TEN-T -ydinverkkoon ja
                  Pohjanmeri-Itämeri -ydinverkkokäytävään. TEN-T -yhteydet
                  kytkevät Pirkanmaan ”virallisesti” Eurooppaan, mikä luo yhden
                  lisäperusteen ja myös rahoitusväylän tähän verkkoon kuuluvien
                  tie-, rautatie- ja lentoyhteyksien kehittämiseen
                  mahdollisimman sujuviksi. Eurooppalaisen yhtenäisyyden ja osin
                  myös maanpuolustuksen näkökulmasta on eurooppalaisen
                  raideleveyden käyttöönoton tarpeellisuutta syytä selvittää
                  erityisesti pääradalla ja uusilla ratayhteyksillä. Tornion
                  rajanylityspaikan ja mahdollisesti tulevaisuudessa Tallinnan
                  tunnelin kautta kytkeytyy myös Pirkanmaa muuhun
                  eurooppalaiseen rataverkkoon.
                </p>
              </div>
              <div class="card shadow-sm p-3 m-3">
                <h3>Pääyhteyksien tavoitteet ja toimenpiteet</h3>
                <h4>Junaliikenne on sujuvaa ja suosittua</h4>
                <p>
                  Junaliikenne on kestävä, nopea ja turvallinen kulkumuoto,
                  jonka kehittämiseen Pirkanmaalla on hyvät edellytykset.
                  Pirkanmaalta on suora raideyhteys lähes jokaiseen
                  naapurimaakuntaan, minkä lisäksi moni maakunnan
                  seutukeskuksista sijaitsee raiteiden varsilla. Junaliikenteen
                  suosion nostamisessa piilee merkittävä potentiaali
                  henkilöautoilun vähentämiseen sellaisilla yhteysväleillä,
                  joilla tehdään nyt jo paljon matkoja, mutta joilla
                  vuorotarjonnan tai muiden seikkojen vuoksi ei liikkuminen
                  välttämättä lähtökohtaisesti toteudu junalla. Kauko- tai
                  lähijuna on jo nyt kilpailukykyinen kulkutapa niin maakunnan
                  sisällä kuin pitkän matkan liikenteessäkin, mutta
                  palvelutasossa on huomattavan paljon parantamisen varaa.
                  Lisäksi rataverkoston toimintavarmuus sekä sietokyky
                  erilaisille häiriötilanteille on alhainen, mikä laskee
                  junaliikenteen luotettavuutta. Tiheämmät vuorovälit ja
                  nopeammat yhteydet lisäävät junaliikenteen suosiota, mutta
                  sujuvuuden takaamiseksi on myös rataverkkoon investoitava.
                </p>
                <p>
                  Kartassa kuvattujen infratarpeiden ohella junaliikenteen
                  sujuvuutta parantaa keskeisenä toimenpiteenä Tampereen
                  henkilöratapihan kehittäminen. Yhä lisääntyvän kauko- ja
                  lähijunaliikenteen myötä jo nyt kapasiteettinsa äärirajoilla
                  oleva rautatieasema tarvitsee akuutisti kolmannen välilaiturin
                  ja muita asemaa parantavia investointeja. Suomen keskeisimmän
                  vaihtoaseman parantamisesta hyötyy koko raiteilla liikkuva
                  Suomi. Junaliikenteen sujuvuutta ja suosiota lisäävät
                  toimenpiteet ovat tiivistetysti seuraavat:
                </p>
                <ul>
                  <li>
                    kehitetään Tampereen henkilöratapihaa vastaamaan lisääntyvän
                    kauko- ja lähijunaliikenteen tarpeita
                  </li>
                  <li>
                    lisätään kartalla infraltaan parannettaviksi merkittyjen
                    rataosien välityskykyä ja toimintavarmuutta esimerkiksi
                    digitaalisella kulunvalvontajärjestelmällä,
                    kohtaamispaikoilla ja tarvittaessa lisäraiteilla
                  </li>
                  <li>
                    parannetaan lähijunaliikenteen toimintaedellytyksiä ja
                    palvelutasoa sekä varmistetaan liikenteen hankinnan rahoitus
                    sille kartalla suotuisaksi merkityillä rataosuuksilla
                  </li>
                  <li>
                    edistetään uusien ratayhteyksien tarpeenmukaista
                    jatkosuunnittelua ja tarkastellaan toteutustarvetta ja
                    -edellytyksiä.
                  </li>
                </ul>
                <h4>
                  Valtatieliikenteen turvallisuus paranee ja sujuvuus lisääntyy
                </h4>
                <p>
                  Tieliikenne on tulevaisuudessakin Pirkanmaan tärkein ja
                  suosituin liikkumismuoto. Huolimatta pyrkimyksistä
                  kestävämpään, joukkoliikennepainotteisempaan
                  liikennejärjestelmään on useilla valtateillä varauduttava
                  liikennesuoritteen kasvuun. Osalla tieverkkoa on
                  nykytilanteessa tunnistettu puutteita, jotka heikentävät
                  liikenteen sujuvuutta ja turvallisuutta. Investoinnit
                  tieverkkoon ovat kalliita ja mittavia, mutta kasvavan
                  maakunnan menestyksen turvaamiseksi tärkeitä.
                </p>
                <p>
                  artalla kehitettäväksi merkityillä tieosuuksilla tarpeen ovat
                  esimerkiksi lisä- ja ohituskaistat, keskikaiteet tai muut
                  vastaavat toimenpiteet. Kriittisimpiä nämä tarpeet ovat
                  karttaan merkittävästi kehitettäväksi merkityillä osuuksilla.
                  Muillakin, merkitsemättömillä tieosuuksilla voi olla pienempiä
                  kehittämistarpeita esimerkiksi tiettyjen risteys- tai
                  liittymäkohtien parantamisen muodossa. Valtatieliikenteen
                  sujuvuutta ja turvallisuutta parantavat toimenpiteet ovat
                  tiivistetysti seuraavat:
                </p>
                <ul>
                  <li>
                    varmistetaan Tampereen seudun pääväylien kapasiteetin
                    riittävyys ensi sijassa liikenteen hallinnan keinoilla ja
                    tarvittaessa infrastruktuurin kehittämisellä
                  </li>
                  <li>
                    kehitetään nopeita, turvallisia ja sujuvia ylimaakunnallisia
                    valtatieyhteyksiä erityisesti kartassa merkittävimmiksi
                    osoitetuilla väylillä
                  </li>
                  <li>
                    parannetaan pääväylien palvelutasoa niin, että se
                    mahdollisimman laajalti täyttää pääväyläasetuksen tavoitteet
                    sekä TEN-T -vaatimukset
                  </li>
                  <li>
                    varmistetaan koko väyläverkon korkeatasoinen hoito ja
                    ylläpito ja huolehditaan korjausvelan systemaattisesta
                    vähentämisestä.
                  </li>
                </ul>
                <h4>Lentoasema on kansainvälisen liikenteen solmukohta</h4>
                <p>
                  Tampere-Pirkkalan lentoasema on Pirkanmaan ainoa kaupallisen
                  liikenteen lentoasema ja kuuluu operaatiomäärältään Suomen
                  suurimpiin. Lentoaseman kapasiteetti sinänsä on arvioitu
                  riittäväksi myös tulevaisuuden tarpeisiin, mutta aseman
                  monipuoliset käyttötavat, mukaan lukien koulutus ja
                  logistiikka, tekevät siitä valtakunnallisesti tärkeän
                  kehittämiskohteen. Suunnitelluilla ratahankkeilla lentoasema
                  kytkettäisiin niin Tampereen kaupunkiseutuun kuin
                  valtakunnalliseen rataverkkoonkin, mikä parantaisi lentoaseman
                  saavutettavuutta merkittävästi. Lentoasemassa huomionarvoista
                  on sen erityisasema eräänä Ilmavoimien päätukikohdista:
                  yhteistyö Satakunnan lennoston ja Puolustusvoimien kanssa on
                  tärkeää, jotta sotilas- ja siviili-ilmailun tarpeet saadaan
                  sovitettua yhteen. Lentoaseman roolia tukevat toimenpiteet
                  ovat seuraavat:
                </p>
                <ul>
                  <li>
                    parannetaan Tampere-Pirkkalan saavutettavuutta
                    liikennepalveluja ja tie- ja rataverkkoa kehittämällä
                  </li>
                  <li>
                    huomioidaan lentoaseman monipuoliset käyttötarpeet ja
                    tarvittaessa edistetään toisen kiitotien toteuttamista
                  </li>
                  <li>
                    huomioidaan Satakunnan lennoston tarpeet ja taataan
                    tukikohdan toimintavalmius.
                  </li>
                </ul>
              </div>
            </div>
            <div class="col col-sm-12 col-md-12 col-lg-6 col-xl-6">
              <div class="card shadow-sm p-3 m-3">
                <img src="../assets/images/Teemakartta1.png" width="100%" />
              </div>
            </div>
          </div>
        </div>
      </div>
    </main>

    <footer class="text-body-secondary py-5">
      <div class="container">
        <p class="float-end mb-1">
          <a href="#">Takaisin ylös</a>
        </p>
      </div>
    </footer>
    <script
      src="https://cdn.jsdelivr.net/npm/bootstrap@5.3.0/dist/js/bootstrap.bundle.min.js"
      integrity="sha384-geWF76RCwLtnZ8qwWowPQNguL3RmwHVBC9FhGdlKrxdiJJigb/j/68SIy3Te4Bkz"
      crossorigin="anonymous"
    ></script>
  </body>
</html>
